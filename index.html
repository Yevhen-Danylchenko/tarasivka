<!doctype html>
<html>
<head>
<meta charset="utf-8">
<title>Ленінське</title>
<link rel="stylesheet" href="style.css">
</head>

<body>
	
	<p><h1 class="title">Село Ленінське</h1></p>
	
	<p>Село Ленінське розташовано на бувших панських землях Марії Єстафовни Браницької. Колишній степ вкритий бур’янами, ковилом та дикими травами, які віками не бачили плуга. Мастка земля здавалось просила, щоб її зорали, обробили, засіяли. Степ розташований на південь від села Шамраївка в чотирьох кілометрах знаходився Кінний завод Стадниця. Будівлі кінного заводу були розташовані де зараз знаходиться «Майдан Волі». Де стоїть зараз школа, там стояв будинок панський з колонами. В ньому жив директор, він же і ветеринарний лікар пан Розводовський. Де зараз будується Максименко Степан були стайні для коней та манеж двоповерховий в якому виїзжали за раз по тридцятеро коней. Де живе Севериненко Кузьма, там були стайні маток та молодняка і дальші різні будівлі господарчі. Де шкільна майстерня, там була кухня для робітників Стадниці. Село Шамраївка користувалось старою Пустоваровською дорогою, а в Стадниці була окрема дорога де живе Клименко Олена до села Шамраївки. </p>
	
	<p>На південь від Стадниці протікала річка Сквирка в якій дуже багато водилось риби. На схід від Стадниці тягнувся ліс урочище Федоряки. На захід від Стадниці село ?Кузьва?. По степу гуляли табуни коней поділені на групи. Матки, молодняк, кобилки до 3-х років, жеребчики до 3-х років окремо. До 3-х років лоша не бачило на собі гнуздечки, а після 3-х років брали полу диких коней з табунів до верхової стайні і виїзжали виключно під верхом у манежі. </p>
	
	<p>Молодняк який був виїзний, підготовлений під верх особливо жеребці-виробники продавались Донським, Кубанським, Уральським, Терським козакам для станиць. Закупляли як виробників і найдешевший виробник платився 1000 карбованців золотом, що в ті часи корова на ярмарку платилась 15 карбованців. В 1912 році, я пішов в найми на верхові коні у Стадницю. Мені тоді вже було 13-ть років. Щоденно треба було об’їздить 3-х коней по півтори години, почистить трьох коней поїть і кормить та чистить гній ношами виносить. І за цю роботу я получав 2 карбованці на місяць. Три рази давали їсти рано куліш і ввечері куліш, а в день борщ і каша, та хліб.</p>
	
	<p> Ще була при Стадниці там де садиба була Гребіника Федька Яковлевіча «псарня». Собак годували більше ста. Таким же пшоняним кулішом, тільки що з кінським м’ясом. Купляли по ярмарках калік коней по 3 карбованці за коняку і здавали на псарню для собак.</p>
	
	<p>В стару давнину, ще не за моїй пам’яті Стадниця була дерев’яна, покрита соломою та очеретом. Десь в 1876-1880 роках Стадниця згоріла до тла. Згоріли всі будівлі, попіклось багато коней, а у директора пана Сенкевича стався розрив серця. Пізніше Страдницю побудували нову, яку вже я застав і в якій служив. Стайні були побудовані з цегли, а покриті червоною черепицею та бляхою. Черепицю привозили з Варшави. </p>
	
	<p>Прослужив я в Страдниці з 1912 року до 1917 року. До початку революції.</p>
	
	<p>1917 року панське майно, інструмент, коней та скотину було продано комітетом з торгів. Зібрані гроші поділили між сім’ями загинувших на фронті, та сім’ями тяжко поранених, калік, та біднотою. Всі будівлі Стадниці та підварку, який був в селі Шамраївка, бо Стадниця називалась Шамраївський кінний завод. До 1918 року будинків ні на підварку ні в Стадниці не руйнували.</p>
	
	<p>Почався 1918 рік в Україну на весні прийшли німці, які почали встановлювати владу поміщиків. Зібрали в Шамраївці збори селян появились Грейни та Розводовські. Виступив на зборах волоський старшина Булах. По вуличному прізвище Пустосвіт, який заявив, все здайте, поставите панське на стайні, в комори. Селяни почали заперечувати, не хотіли зводить коней, звозить майно та інструмент в Стадницю та підварок. Почались репресивні міри. Почали гайдамаки та німці пороть селян шомполами та нагайками. Почались арешти.</p>
	
	<p>З далеких років ти повстаєш в уяві голим степом, по тобі гасали від світання до смерку табуни коней, щоб нагулявшись на просторі, прийти до ситих ясел в стайні пані графині Мар’ї Єстафовни Браницької, що чути як катують до смерті за найменшу провину селян з недалекої Шамраївки, щоб слухати по ночам їх стишений шепіт. Коні ж а живуть краще від людей. Далека Стадниця. Поміщицька Стадниця. Стадниця страдниця. Скільки витерпіти тобі довелося. Люди знали лиш одне втлумачено їм слово: корись, корись, корись. Бо в горі бог, на землі цар, а в Стадниці директор Розводовський. А ти не корилась. Ти ще навіть не знала, затуркана в горі та нужді, хто такий Ленін, але його світла думка проникла в твої темні оселі і в тебе віра з’явилась. Ти брала до рук вила і коси в 1905 році та плекала про краще майбутнє світле на землі. В 1918 році знову було зруйноване панське кубло Стадниця. За цим заходом не лишилось камінця на камінці. Побили пташок зруйнували і гнізда. Ти сідала на коней і мчала в Таврійські степи за Буденним у вісімнадцятому. І в тобі родилась та сила, котру ми і по нині й на вічно зватимем Ленінським. Так народилось в стражданнях і муках село Ленінське. За першими забудовниками, двір за двором, рік за роком з’явилось нове село Ленінське.</p>
	
	<p>По Шамраївці організувався партизанський загін Маслова, який був в лісах Федоряки та Пожарня.</p>

	<p>На сході селян в Шамраївці виступив і пан Розводовський, який заявив, що тоді ви побачите волю, як мій дід з того світу побачить Сонце, але його слова не здійснились. Не довго прийшлось гайдамакам та німцям господарювати на Україні. А також по Сквирщині та Шамраївці. Восени вигнали гайдамаків та німців, прийшли Петлюрівці, але незабаром вигнали і Петлюрівців. Прийшла червона армія, але ще декілька років мінялась влада. У 1920 році панська Польща. Після двадцятого року встановилась в Україні Радянська Влада. Але садиби на бувшій Стадниці бідніше селянство робило самозахват і будувалось. Першими забудовниками в 1918 році були Синявський Федось, який збудував хату проти нашого магазину, яку купив колгосп і жив голова колгоспу Гойдаенко. Севериненко Євтух Андріїв збудував хату де живе Гіптенко Катерина. Матусевич Іван і Гребіник Федько Яковлевич. В його на городі колись була псарня. Та Качаненко Мефодь, де жила Качаненко Марія Василівна з дочками.</p>
	
	<p>Ще в 1920 році по селу Шамраївка був сход. На сході сільському вибрана комісія для відводу площі під село та нарізати 300 садиб по 55 сотих гектара, а де і 60 сотих, де як виходило. До складу комісії земельної обрано таких. Маріненко Ювхим, Шараевський Захарко Лаврінів, Лунченко Калістрат, Кравченко Павло Ніконорович, Максіменко Александр та землевпорядник Чагарний Іван.</p>
	
	<p>Треба було спочатку скласти список, кому потрібна садиба, скласти загальний план села і лише в 1922 році комісія нарізала садиби. Поставлено копці з номерами як на плані, а потім, щоб не було нарікань що комусь кращу садибу наділили тягнули жеребки. Хто який номер витягнув, ото й твоя садиба. Лише було дозволено тим залишити садиби, хто збудував хату самозахватом. За ним і залишили ту садибу. Виділили для загального користування кладовище 2 гектара, шкільний участок 2 гектара, та Майдан Воля до 2-х гектарів.</p>
	
	<p>Я получив садибу в 1922 році, коли повернувся з Червоної армії. Почав будувати в 1923 році та перебрався жити в хату пізньої осені 1923 року. Хоч хата була не закінчена, хоч і тяжке було моє життя, але надія була на краще. </p>
	
	<p>Місцевість де почало будуватись нове село, була запущена, зарощена кущами бузини, глоду, терняку та великим рідка дубом вздовж річки Сквирка. Народження села Ленінського 1922 року. В рік утворення Союзу Радянських Соціалістичних Республік, що мається виповнитись п’ятдесят років 30 грудня 1972 року. Село Ленінське теж має п’ятдесят прожитих років. Село з початку заснування звалось Стадниця, а в 1923 року зборами нашого села назвали Тарасівка, на честь славного кобзаря Тараса Григоровича Шевченко. Ми в той час рахувались до Велико-Половецького району і в районі ще виявилась одна Тарасівка то в 1924 році літом перейменували село. Стали називати Ленінська-Тарасівка, а та друга в районі назвалась Вільна Тарасівка.</p>
	
	<p>Вже на кінці 1925 року, село вже в той час звалось Ленінське, було заселене більше ста господарств. В Ленінському ще не було сільської ради, а був лише уповноважений від Шамраївської сільської ради Шараєвський Захар Лаврінович. Школи теж не було і не було приміщення під школу. Літом на зборах села Ленінське поставили питання про будівництво школи, а не було ні коштів на це ні матеріалів. То винесли таке рішення продати з торгів Сокори, якими була обсаджена стадницька дорога від Стадниці до Шамраївці, оскільки ця дорога закривалась, а була відведена друга дорога від Ленінського, котра починається від Вініченка Петра і виходить на Сквирський шлях. Виторгувані гроші 1000 карбованців повернути на будівництво школи. І друге питання тимчасово підняти клопотання перед наросвітою аби дали кошти парти і відкрити школу в Зеленської Гиптенко Насті, та щоб прислали вчителя. 1926 року розпочали навчання в Гіптенкової в хаті поставили 10 парт по два учні на парту. Перший вчитель був Верещагін Мефодь. Уявіть. Яке це було гірке навчання, баба Настя з дітьми сидить на печі, а вчитель учить двадцять дітей за партами. </p>
	
	<p>Ще після смерті В.І. Леніна на зборах села було винесено рішення від нині іменувати село не Стадниця, не Тарасівка, а Ленінське.</p>
	
	<p>1926 року в Ленінському зборами села створили споживче кооперативне товариством внесли паї по 5 карбованців обрали правління. Першим головою правління виконавчого товариства був обраний старий кооператор Гіптенко, та продавцем Ярошенко. В Ярошенко в повітці оборудували та відкрили магазин. Почали доставляти сіль, гас, сірники, все необхідне. Рахівником правління призначили Авраменко Лавріна Кононовича, а в 1927 році купили повітку за 100 карбованців в Кузьмівці, перебудували оборудували і зробили крамничку, яка була спочатку покрита соломою, а після пожару в 1928 році перекрили бляхою, де зараз знаходиться заготпункт.</p>
	
	<p>З 1924-1930 рік по селу проходила ліквідація неписьменності. В той час після царської влади багато було жінок та чоловіків неписьменними. Працювали по ліквідації неписьменних Авраменко Л.К., Явнюк Т.Ф., Галущенко Ф.Ф., Позняк С.А., Матусевич А.Н., Данильченко Ф.К., Тимченко Я.Й., Свинківський Юзік, Яцун І.  А.. Кожному ліквідатору неписьменності було дано завдання навчити письменності десять чоловік. </p>
	
	<p>1927 року при допомозі держави було розпочато будівництво чотирьохрічної школи, яке було закінчено в 1928 році. І діти почались навчатись в новій школі. Перші вчителі були до війни Верещагін Мефодь, Патуля, Черняк, Мацюк, Стеценко Антон Лукіч, Свиняївська Марія Григоровна, Позняк Софія Антоновна, Галущенко Федор Федорович, Шиманський Іван Григорович, Цимбалюк О.Ф.</p>

	<p>Першими піонерами були. Тищенко Г.Г. Тимченко М.Т. Севериненко М.П. Богатиренко Л.С. Данильченко І.Ф.  Яцун І.Я. Шариенко В.Т. Федорченко М. К. Тарануха С.І. Зеленський М.А. Сингаєвський І.В. Качаненко С.М. Фица М.Т.</p>
	
	<p>Перші комсомольці села Ленінського. Секретарем комсомольської організації був Свинківський Юзик. Комсомольці Богатиренко Л.С. Пустосвіт М.Ю. Федоренко М. К. Прокопенко Н.Й. Авраменко С.С. Коротенко В.Г. Севериненко М.П. Гребіник Д.Г. Тимченко М.Т. Данильченко І.Ф.</p>
	
	<p>Які загинули на фронті Вітчизняної війни 1941-1945 роках як комсомольці. Андрушенко А.П. Зеленський М.А. Андрушко М.В. Тарануха А.І. Фица М.Т. Качаненко С.М. Сингаєвський І.В.  Тарануха М.М. Явнюк Т.Ф.</p>
	
	<p>Ленінська сільська рада була утворена в 1928 році і знаходилась в Омельченка Ф.М., потім в Фици Івана, а пізніше в Синявського Андрія в хаті. Першим головою сільради був Тихончук. </p>
	
	<p>25.10.1973 р.</p>
	
</body>
</html>
